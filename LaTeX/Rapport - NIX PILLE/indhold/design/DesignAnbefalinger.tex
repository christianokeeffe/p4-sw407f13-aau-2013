Dette afsnit omhandler, hvordan systemet skal indføres i brugernes dagligdag. Dette indebærer hvordan brugerne kommer til at møde og stifte bekendtskab med programmet, og hvordan problemløsningen kan overholde kriterierne.

\subsection{Systemets nytte}
Problemløsningen er i stand til at registrere brugere samt håndtere indkøbslisterne og deres relation til brugerne. Desuden er problemløsningen i stand til at finde tilbud, og foreslå tilbud til brugeren efter deres indkøbsvaner. Løsningen er også i stand til at håndtere deling af indkøbslister.

\subsection{Plan for ibrugtagelse}
Et af kriterierne er, at det skal være let forståeligt og brugbart, således at det er muligt for brugerne uden uddybende introduktion af problemløsningen at gå i gang med at anvende problemløsningen til fulde.
Da problemløsningen kommer i form af en hjemmeside, kan alle med internet nemt få tilgang til den, på alle enheder der har internet. Brugerne behøver blot at registrere sig for at få adgang og anvende problemløsningen.

\subsection{Implementeringsplan}
Under udviklingen er der mulighed for, at testpersonerne kan teste programmet og derved løbende finde eventuelle fejl og forbedringer til problemløsningen. Under projektet vil der for det meste være to gruppemedlemmer, der programmerer på problemløsningen, dog behøver det ikke at være de samme personer.